Glad, Sad, Mad -tekniikassa tiimi listaa sprintissä havaittuja ongelmia, tapahtumia tai muutoksia ja jakaa ne kolmeen kategoriaan. Kategoriaan "Glad" kuuluu sprintissä tapahtuneet asiat jotka tiimi koki positiivisiksi, kategoriaan "Sad" asiat jotka tiimi koki negatiiviksi ja kategoriaan "Mad" negatiiviset asiat, jotka eivät välttämättä liity suoraan tiimin toimintaan.

"Start, Stop, Continue, More of, Less of Wheel" -tekniikassa tiimi piirtää esimerkiksi valkotaululle ympyrän joka jaetaan viiteen osaan. Ensimmäiseen osaan kirjataan asioita joita tiimin pitäisi ehkä alkaa tekemään, toiseen osaan asioita joita tiimi jo tekee jota ei pitäisi enää jatkaa, kolmanteen osaan hyväksi todettuja asioita joiden tekemistä pitäisi jatkaa, neljänteen osaan asioita joita pitäisi tehdä enemmän ja viidenteen osaan asioita joita pitäisi tehdä vähemmän. Isoille ryhmille tekniikasta on olemassa variaatio, jossa ryhmä jaetaan osiin ja jokainen ryhmän osa piirtää oman ympyrän joka keskittyy projektin eri osa-alueisiin kuten testaukseen tai asiakastapaamisiin. Sen jälkeen katsovat toistensa ympyröitä ja mahdollisesti kommentoivat ja lisäävät niihin asioita.
